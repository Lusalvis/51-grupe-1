# Numeris 1

## Nelaimėje neliksi vienas, skambink - 111


Įkvėpti pirmi padėti krizėje
Pastaruosius kelerius metus Lietuvos Raudonasis Kryžius susidūrė su krizėmis, kuriose aktyviai veikė ir padėjo valstybei. Organizacija tapo dideliu pagalbininku Covid-19 pandemijos metu, Lietuvos-Baltarusijos pasienio, Ukrainos karo krizėse.

Kiekvieną dieną aktyviai teikdami pagalbą žmonėms krizinėse situacijose žinome, kad asmeninės nelaimės, kuomet gyventojai patys nebegali patenkinti, atliepti savo arba šeimos narių būtinųjų poreikių žmones, užklumpa kasdien. Tokiems atvejams ir skirtas trumpasis humanitarinės pagalbos numeris 111 – siekiame būti arčiau krizėje atsidūrusių žmonių ir ištiesti pagalbos ranką tada, kai jos reikia labiausiai.

## KADA ir KAM teiksime skubią humanitarinę pagalbą?

Po gaisro, stichinės nelaimės ar karinio konflikto;
netekus pagrindinio šeimos maitintojo;
susidūrus su laikinu nepritekliumi;
vienišam sunkiai gyvenančiam asmeniui, staiga netekus pajamų ar susirgus sunkia liga, negalint patenkinti būtinųjų poreikių;
vienišai mamai/tėčiui, neturint pakankamai pajamų suteikti vaikams būtinųjų daiktų mokymuisi;
vienišam asmeniui, auginančiam negalią turintį/-čius vaiką/-us, neturint pakankamai pajamų patenkinti būtinuosius vaikų poreikius;
esant palydėjimo pagalbos poreikiui senyvo amžiaus asmeniui;
esant poreikiui pasirūpinti vienišo/pažeidžiamo asmens augintiniu/-iais.